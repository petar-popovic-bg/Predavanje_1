<div type="article" datum="Петак, 18.02.2022. у 14:02"><title>Хрватска ИТ компанија отворила представништво у Београду</title><text><p>Хрватска ИТ компанија (Q agency) отворила је представништво у Београду и планира да запосли 50 младих девелопера из Србије.</p><p>Реч је о фирми која шири свој тим на глобалном нивоу и само у претходној години запослила је 126 програмера, а планира да у 2022. овај број буде и већи.</p><p>Како би одговорила на потребе својих клијената, као што су Новартис, Тајмс, Би-Би-Си и многи други. Q развија различите софтверске производе, апликације, веб странице и интернет продавнице.</p><p>У току прошле године, преузето је 59 нових клијената и више од 90 нових пројеката, саопштила је компанија.</p><p>Када анализирамо српско тржиште изузетно смо задовољни како све тренутно изгледа, какви су трендови и сигурно ћемо у наредним годинама имати све веће присуство, рекао је извршни директор компаније Филип Љубић, наводи Танјуг.</p></text><comments /></div>