<div type="article" datum="Четвртак, 17.02.2022. у 17:07"><title>Након осам деценија Руски научни институт у Србији обновио своју делатност,  уз подршку „Гаспром њефт”-а</title><text><p>​У Руском центру за науку и културу „Руски дом“ у Београду одржана је презентација Руског научног института (РНИ) који је након осам деценија од затварања обновио своју делатност. „Гаспром њефт” је подржао обнављање рада института, чија је делатност усмерена на проучавање руског наслеђа у Србији, популаризацију заједничке историје двеју земаља и пружање подршке научницима у проучавању историје, језика и културе Србије и Русије.</p><p /><p>Као највећи страни инвеститор у Србији „Гаспром њефт” више од једне деценије реализује програме у области културе, образовања и очувања историјског наслеђа двеју земаља. Захваљујући подршци компаније израђен је монументални мозаик главног православног храма на Балкану – Храма Светог Саве, пружена је помоћ у реконструкцији Руске некрополе у Београду, подржани су културно-образовни пројекти, укључујући међународни фестивал руске музике „Kustendorf CLASSIC“ који се одржава заједно са Емиром Кустурицом.</p><p /><p>У оквиру своје делатности, РНИ ће такође пратити стање руских некропола на територији Србије, проучавати и дигитализовати историјске архиве, стварати научно-информативне материјале о културним локалитетима везаним за руско-српску историју на Балкану, чувати штампано наслеђе.</p><p /><p>Александар Дибаљ, члан Извршног одбора „Гаспром њефт”-а, изјавио је:</p><p>„У протеклој деценији већина кључних руско-српских пројеката у области историје и културе је реализована уз учешће наше компаније. Обнављање делатности Руског научног института допуњуje недостаjућу карику у инфраструктури сарадње наших земаља. У овом случају подржавамо иницијативе везане за анализу и дигитализацију бројних архива о руско-српској историји, очување историјских споменика и образовне пројекте намењене српској омладини“.</p></text><comments /></div>