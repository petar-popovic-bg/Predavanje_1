<div type="article" datum="22-02-2022"><title>Austrijski političar o Ukrajini: "Rekli smo vam, a vi ste se smejali; Za sve je krivo tzv. Kosovo"</title><text><p>
                                             Funkcioner SPO-a Austrije David Štokinger ocenio je da je priznavanje jednostrano proglašene nezavisnosti Kosova od strane Zapada otvorilo Pandorinu kutiju.
                                    </p><p>UŽIVO "Situacija se naglo pogoršava"; Savet bezbednosti se obrušio; Evropi od straha klecaju kolena</p><p>Štokinger je ukazao da je to stvorilo presedan koji je ugrozio međunarodno pravo i međunarodne odnose.</p><p>"Još se sećam kada smo tada mi iz Socijaldemokratske omladine i mirovnog pokreta zbog našeg doslednog stava da je Kosovo Srbija bili ismevani, čak i napadani. Mi smo tada još znali šta će uslediti. Još jednom smo bili u pravu", istakao je. </p><p> Sada, kako je konstatovao, se sve vraća licemerima i revizionistima istorije. </p><p> Štokinger je nalasio da je sada važno da se svi napori ulože kako bi se postigla deeskalacija. </p><p> "Otvoreni rat nije opcija kako za Rusiju, tako ni ukrajinski narod. Ako se sagleda razvoj proteklih godina, pre svega nedelja i meseci, spoznaće se da je Moskva naterana u aktuelnu situaciju, iako je odluka o priznanju dva regiona više nego međunarodno pravno upitna", poručio je on.</p><p /><p>Pratite nas na našoj Facebook i Instagram stranici, Twitter nalogu  i uključite se u našu Viber zajednicu.</p></text><comments /></div>