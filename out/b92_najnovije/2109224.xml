<div type="article" datum="22-02-2022"><title>EU: Na dnevnom redu primena sporazuma; Srbija: Insistiraćemo</title><text><p>
                                            Brisel --  Delegacija Beograda na čelu sa direktorom Kancelarije za KiM Petrom PetkovIćem sastaće se danas u Briselu sa specijlnim predstavnikom EU Miroslavom Lajčkom. 
                                    </p><p>Razgovor se odvija u okviru nove runde dijaloga Beograda i Prištine na nivou glavnih pregovarača. </p><p>Sastanak će početi bilateralnim razgovorima dve delegacije sa posrednicima EU, a od rezultata tih razgovora zavisi da li će u poslepodnevim satima doći do trilaterlanog sastanka predstavnika Beograda, Prištine i EU. </p><p>Iz EU su najavili da će na agendi sastanka biti primena već postignutih dogovora i sledeći koraci ka normalizaciji odnosa dve strane. </p><p> Direktor Kancelarije za KiM i glavni pregovarač Beograda Petar Petković kaže da će srpska strana ponovo inistirati na formiranju Zajednice srpskih opština, što je tema koju je prištinska strana do sada odbijala i zbog čega na prethodnom sastanku nije ni došlo do direktinih razgovora Petkovića i Bilsimija. </p><p> Petković najavljuje da će teme za delegaciju Beograda biti i nestali, pravosuđe, sloboda kretanja kako i omogućavanje glasanja Srbima na KiM na izborima 3. aprila. </p><p> Iako je još nepoznanica da li će delegacije Beograda i Prištine danas sesti za isti sto u Briselu, iz EU poručuju da upravo od rezultata razgovora glavnih pregovarača zavisi eventualni sastanak na najvišem nivou. </p><p> U diplomatskim izvorima u Briselu ocenjuju da bi do sastanka lidera Srbije i tzv. Kosova moglo da dođe pre izbora u Srbiji, kako bi se dogovorilo glasanje za Srbe sa KiM, ali i potvrdili rezulatati radne grupe za registarske tablice. </p><p> Novi sastanak eksperata radne grupe za iznalaženje trajnog rešenja za registarske tablice planiran je za 24. februar u Briselu, a posrednici EU očekuju da bi rezulati trebalo da se predstave liderima u dogovorenom roku od šest meseci nakon formiranja Grupe krajem septembra prošle godine.</p><p /><p>Pratite nas na našoj Facebook i Instagram stranici, Twitter nalogu  i uključite se u našu Viber zajednicu.</p></text><comments /></div>