<div type="article" datum="22-02-2022"><title>Mediji: Procurio dokument, poginuli ambasador Antić bio prijavljen za nedozvoljene polne radnje nad ćerkicom</title><text><p>
                                            Beograd --  Mediji pišu da je nepunih mesec dana pre nego što je poginuo u Portugalu protiv Olivera Antića, ambasadora Srbije u Portugalu podneta privatna krivična prijava. 
                                    </p><p> Ko je bio Oliver Antić, ambasador Srbije u Portugalu? Dve verzije smrti Antića; Portugalski mediji: Zamolio vozača da stane pored litice </p><p>Podsetimo, Antić je poginuo kada je pao s litice zvane Usta pakla. Ali, kako sada piše "Blic", protiv njega je podneta privatna krivična prijava u kojoj se tvrdi da je navodio na seks svoju ćerkicu koja je u tom trenutku imala 9 godina.</p><p>Privatnu krivičnu prijavu je 27. januara podnela majka devojčice. Prva strana tog dokumenta, sa punim imenom i prezimenom devojčice, sinoć je objavljena i deljena na društvenim mrežama. </p><p> B92.net apeluje na sve korisnike društvenih mreža da ne dele taj dokument ako se na njemu vidi puno ime i prezime maloletnice. </p><p> Inače, "Blic" navodi i da im je sinoć nezvanično potvrđeno da je objavljena prva strana privatne krivične prijave u potpunosti autentična. U prijavi se Antić tereti za krivično delo nedozvoljene polne radnje. </p><p> Takođe, Igor Jurić, osnivač Fondacije "Tijana Jurić", na svom Tviter nalogu je napisao da se pred Prvim sudom u Beogradu vodi postupak za oduzimanja starateljstva Antiću, kao i da je Fondaciji ta vest potvrđena iz tužilaštva.Oliver Antić je par dana pred smrt optužen za pedofiliju. Pored ovoga, pred Prvim sudom u Bg se vodi postupak za oduzimanja starateljstva Antiću, potvrđeno nam je iz tužilaštva.— Igor Jurić (@lojzija) February 22, 2022 </p><p>Oliver Antić je par dana pred smrt optužen za pedofiliju. Pored ovoga, pred Prvim sudom u Bg se vodi postupak za oduzimanja starateljstva Antiću, potvrđeno nam je iz tužilaštva.</p><p /><p>Antić je poginuo pre četiri dana prilikom pada u more sa litice zvane Usta pakla, koja je poznata turistička atrakcija u blizini Lisabona. Portugalski mediji tvrde da je reč o samoubistvu, a Antićeva porodica da se radi o nesrećnom slučaju. </p><p> U privatnoj krivičnoj prijavi koju je majka devojčice podnela protiv Antića, on se tereti da je od leta 2020. do 12. avgusta 2021. godine u svojoj kući u Beogradu navodio na seksualne radnje ćerkicu koja je u tom periodu imala devet, odnosno deset godina.</p><p /><p>Pratite nas na našoj Facebook i Instagram stranici, Twitter nalogu  i uključite se u našu Viber zajednicu.</p></text><comments /></div>