<div type="article" datum="22-02-2022"><title>Da li nam ublažavaju mere? "Ne možemo prepisivati, imamo još 'nevinih'"</title><text><p>
                                            Beograd --  Članica Kriznog štaba za borbu protiv korone virusolog Tanja Jovanović izjavila da će se, kad se bude razgovaralo o ublažavanju mera, uzeti u obzir niz faktora.
                                    </p><p>Prema njenim rečima, ne možemo samo "prepisati mere iz drugih zemalja". 
 
</p><p>"Moramo uzeti u obzir nacionalne parametre i markere prema kojima treba da se orijentišemo. </p><p> Svaka država sagledava svoju epidemiološku situaciju. Zemlje koje su ublažile mere imaju mnogo veći broj onih koji su preležali bolest i koji su vakcinisani, i samim tim imaju veći kolektivni imunitet", rekla je Jovanović za list Danas. </p><p> Prema njenim rečima, "kod nas još postoji 'imunološki nevini' koji mogu da dođu u kontakt sa virusom i ozbiljno obole". </p><p> Ona je ocenila da će s daljim padom broja zaraženih na dnevni red doći ublažavanje mera, ali u kom smeru to je pitanje za epidemiologe.</p><p /><p>Pratite nas na našoj Facebook i Instagram stranici, Twitter nalogu  i uključite se u našu Viber zajednicu.</p></text><comments /></div>