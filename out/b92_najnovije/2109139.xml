<div type="article" datum="22-02-2022"><title>Na današnji dan, 22.februar</title><text><p>
                                             1512 - Umro je italijanski moreplovac Amerigo Vespuči. 
                                    </p><p>1784 - Iz njujorške luke je isplovio prvi američki trgovački brod za Kinu "Kineska carica". U Kinu je stigao 28. avgusta. </p><p> 1788 - Rodio se nemački filozof Artur Šopenhauer (Arthur Schopenhauer), čije je delo postalo cenjeno pred kraj njegovog života i posle smrti (1860). Njegova duboko pesimistična filozofija našla je sledbenike u generaciji razočaranoj neuspehom nacionalnih pokreta 1848, a u filozofiji i književnosti imala je odraza u delima Fridriha Ničea (Friedrich Nietzsche) i Tomasa Mana (Thomas Mann) ("Svet kao volja i predstava", "Pararega i paralipomena"). </p><p> 1819 - SAD su preuzele Floridu od Španije, po sporazumu državnog sekretara SAD Džona Kvinsija Adamsa (John Quincy) i španskog ministra Don Luisa de Onisa. </p><p> 1826 - Rodio se političar i novinar Svetozar Miletić, vodja borbe Srba u Vojvodini za nacionalna prava u Austro-Ugarskoj. Bio je učesnik Majske skupštine 1848, gradonačelnik Novog Sada 1861. i predvodnik liberalne struje na Blagoveštanskom saboru. Osnivač je "Srpske narodne slobodoumne stranke" (1869) i tvorac njenog Bečkerečkog programa. Pokrenuo je vodeće glasilo vojvodjanskih Srba, list "Zastava". </p><p> 1828 - Mirom u Turkmančaiju poražena Persija ustupila je Rusiji deo Jermenije, uključujući glavni grad Jerevan. </p><p> 1848 - U Parizu je izbila revolucija izazvana privrednom krizom. Pod pritiskom pobunjenika, kralj Luj Filip (Louis Philippe) je abdicirao i 24. februara je proglašena Druga republika koja je opstala do decembra 1852, kada se Šarl Luj Napoleon (Charles Louis) proglasio za cara Napoleona III. </p><p> 1862 - Tokom Američkog gradjanskog rata, Džeferson Dejvis (Jefferson Davis) proglašen je za predsednika Konfederacije Država Amerike (otcepljene južne države). </p><p> 1882 - Knez Milan Obrenović proglasio je Srbiju kraljevinom, a sebe kraljem. Knez je postao 1868. posle ubistva njegovog oca kneza Mihaila, a vlast je preuzeo od namesnika kad je 1872. postao punoletan. </p><p> 1900 - Rodjen je španski filmski režiser Luis Bunjuel (Bunuel), jedan od najvećih stvaralaca u svetskoj kinematografiji. Snimio je 32 filma, a "Andaluzijski pas" iz 1928. i "Zlatno doba" iz 1930. postali su obrazac nadrealističkog poetskog filma. </p><p> 1913 - U vojnoj pobuni u Meksiku ubijeni su meksički revolucionar i predsednik (1911-13) Francisko Madera (Francisco) i potpredsednik Pino Suares (Suarez). </p><p> 1935 - Rodjen je Danilo Kiš, jedan od najznačajnijih jugoslovenskih i srpskih pisaca druge polovine 20. veka i jedna od najmarkantnijih ličnosti u književnim krugovima 1960-ih i 1970-ih godina. Bio je dramaturg pozorišta "Atelje 212" u Beogradu i lektor u Strazburu, Bordou i Lilu ("Mansarda", "Bašta, pepeo", "Peščanik", "Grobnica za Borisa Davidoviča", "Enciklopedija mrtvih", "Čas anatomije"). </p><p> 1966 - Premijer Ugande Milton Obote preuzeo je svu vlast i naredio da se uhapsi pet ministara. </p><p> 1967 - Napadom na severnovijetnamske trupe severno od Sajgona, američke i južnovijetnamske snage počele su najveću zajedničku operaciju u Vijetnamskom ratu. </p><p> 1979 - Karipsko ostrvo Santa Lusija steklo je nezavisnost posle 165 godina britanske uprave i postalo 40. članica Komonvelta. </p><p> 1980 - Vlada Izraela je pustila u opticaj novu nacionalnu valutu - šekel koji je zamenio izraelsku funtu. </p><p> 1987 - Umro je američki slikar, novinar, filmski režiser i producent Endi Vorhol (Andy Warhol), jedan od najznačajnijih predstavnika pop-art slikarstva. </p><p> 1993 - Savet bezbednosti UN jednoglasno je usvojio rezoluciju o osnivanju Medjunarodnog suda za krivično gonjenje odgovornih za teško kršenje medjunarodnog humanitarnog prava na teritoriji bivše Jugoslavije. </p><p> 1997 - Jedna od oružanih grupacija kosovskih Albanaca - "Nacionalni pokret za oslobodjenje Kosova", pozvala je u svom biltenu "Člirimi" (Oslobodjenje) kosovske Albance na oružani narodni ustanak kao "jedini put koji garantuje slobodu i pobedu nad srpskim okupatorom". </p><p> 2002 - U sukobu s vladinim snagama poginuo je Jonas Savimbi, lider pokreta UNITA koji se više od 30 godina borio za vlast u Angoli. </p><p> 2005 - U zemljotresu koji je pogodio jugoistočnu iransku provinciju Kerman poginulo je 612 ljudi, a nekoliko planinskih sela je uništeno. </p><p> 2005 - Legendarni komentator i doajen hrvatskog i jugoslovenskog sportskog novinarstva Mladen Delić umro je u Zagrebu u 86. godini. </p><p> 2014 - Demonstranti u Ukrajini su preuzeli kontrolu nad Kijevom, a parlament te zemlje je glasao za smenjivanje predsednika Janukoviča i održavanje novih izbora što je Janukovič opisao kao puč i odbio da se povuče sa vlasti. </p><p> 2016 - Gradjani Bolivije su na referendumu glasali protiv promene Ustava koja je trebalo da omogući predsedniku Evu Moralesu i četvrti predsednički mandat. </p><p> 2017 - Pronadjeno je sedam planeta nalik Zemlji van Sunčevog sistema i na nekima od njih ima uslova za postojanje života. Planete se nalaze u sazveždju Vodolija (Akvarijus), 40 svetlosnih godina od Zemlje i orbitriraju oko jedne zvezde.</p><p /><p>Pratite nas na našoj Facebook i Instagram stranici, Twitter nalogu  i uključite se u našu Viber zajednicu.</p></text><comments /></div>