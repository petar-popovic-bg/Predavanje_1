<div type="article" datum="22-02-2022"><title>Uhapšena jedna osoba zbog oružja, traga se za troje</title><text><p>
                                             U okolini Obilića i Kosovske Mitrovice, policija je uhapsila jednu osobu i zaplenila dve automatske puške i uređaje za proizvodnju kriptovaluta.
                                    </p><p>U policijskim saopštenjima je navedeno da su sinoć i jutros pretresene četiri lokacije.  </p><p>U selu Janina Voda kod Obilića uhapšena je jedna osoba i konfiskovana puška AK-47. </p><p> U južnom i severnom delu Kosovske Mitrovice u potrazi za tri osobe osumnjičene za ilegalno posedovanje i upotrebu vatrenog oružja, te izazivanja opšte opasnosti, prilikom pretresa na jednoj od lokacija, istražitelji su pronašli automatsku pušku, dva metka, radio uređaj "Motorola", određenu količinu narkotika i četiri uređaja za kriptovalute. </p><p> Svi pronađeni predmeti oduzeti su kao materijalni dokazi.</p><p /><p>Pratite nas na našoj Facebook i Instagram stranici, Twitter nalogu  i uključite se u našu Viber zajednicu.</p></text><comments /></div>