<div type="article" datum="22-02-2022"><title>Članovi 5, 6, 11. i 13: Sve što treba da znate, jer Putin je ispao "mirotvorac"</title><text><p>
                                             Predsednik Rusije Vladimir Putin juče je priznao nezavisnost samoproglašenih država - Luganske i Donjecke Narodne Republike kao suverenih nacija.
                                    </p><p>UŽIVO Lugansk i Donjeck ratifikovali sporazum; Savet bezbednosti se obrušio; Uskoro odluka o sankcijama</p><p>UŽIVO Lugansk i Donjeck ratifikovali sporazum; Savet bezbednosti se obrušio; Uskoro odluka o sankcijama</p><p>Parlamenti samoproglašenih Donjecke narodne republike (DNR) i Luganske narodne republike (LNR) ratifikovali su sporazume o prijateljstvu, saradnji i uzajamnoj pomoći sa Rusijom.

</p><p>Na hitnoj sednici parlamenta u Donjecku svih 87 prisutnih poslanika glasalo je za usvajanje zakona o ratifikaciji tog sporazuma, javlja RIA Novosti. Skupština LNR takođe je jednoglasno odobrila ratifikaciju - sporazum je podržalo 47 prisutnih poslanika. </p><p> Putin je naredio oružanim snagama da se pobrinu za očuvanje mira u Narodnoj republici Donjeck i Narodnoj republici Lugansk, a u skladu sa ukazom koji je potpisao. </p><p> Na ovu odluku žestoko su reagovale zapadne sile, a pominju se i ekonomske i druge sankcije Moskvi zbog ovog poteza. </p><p> Od posebnog interesa je član 5 sporazuma, koji daje stranama potpisnicama pravo da "grade i poboljšavaju vojnu infrastrukturu, baze i druge objekte na svojim teritorijama". Kremlj je već naredio ruskim trupama da se stacioniraju na teritorijama Luganske i Donjecke republike kao "mirotvorci", dok čekaju formalni sporazum o vojnoj saradnji. </p><p> Član 6 zabranjuje državama potpisnicama sporazuma da "uđu u bilo kakve blokove ili saveze koji su suprotstavljeni nekoj od potpisnica", i zabranjuje korišćenje teritorije potpisnica za vršenje vojnih operacija protiv druge strane sporazuma. </p><p> U članu 11 se omogućava slobodno kretanje građana između dve potpisnice, i obavezuju se i Rusija i Luganska i Donjecka republika da "razvijaju i implementiraju niz mera kojim se reguliše ulazno-izlazni režim sa svojih teritorija ili trećih zemalja". </p><p> Član 13 obavezuje potpisnice da štite "etničke, jezičke kulturne i religiozne identitete nacionalnih manjina na svojim teritorijama i da stvaraju uslove da se ovi identiteti čuvaju i razvijaju", dok im se garantuju individualna i kolektivna manjinska prava, i garantuje da neće biti pokušaja da se asimiluju protiv svoje volje. </p><p> Donjeck i Lugansk su proglasili nezavisnost od Ukrajine 2014. godine, posle prevrata u kojem je smenjena vlast u Kijevu. Tada su tražili priznanje od Rusije, ali je Moskva odbila, uz obrazloženje da je njihov konflikt "unutrašnja stvar Ukrajine". </p><p> Rusija se pridružila Francuskoj i Nemačkoj u takozvanom Normandijskom formatu, kako bi posredovala primirje između pobunjenika i Kijeva u Minsku 2014-2015. godine. Proces je predvideo da Kijev da Luganskoj i Donjeckoj oblasti široku autonomiju.</p><p /><p>Pratite nas na našoj Facebook i Instagram stranici, Twitter nalogu  i uključite se u našu Viber zajednicu.</p></text><comments /></div>